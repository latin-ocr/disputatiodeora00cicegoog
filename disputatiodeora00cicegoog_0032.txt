xlv

vel Hortensii oratio pro C. Verre edita erat 3 scribit enim: n quin
etiam , si minus pares videbuntur , aliquae tamen ad cognoscen-
dam litium quaestionem recte requirentur: ut contra Ciceronis
orationes , Tuberonis in Ligarium et Hortensii pro Verre.” Quum
vero haec verba pugnarent cum diserto ipsius Ciceronis testi-
monio ⁷⁰) negantis Hortensium sibi respondisse , Drumann , non
passus ut Quinctilianus errare videretur, Hortensii orationem ad
aliam causam refert Ἠ ). Sed haec refutare opus non erit.

Accedit, quod etiam ii, qui in aliqua causa verba non fecerant
tamen orationem scriberent et ederent , quod a M. Bruto factum
esse quum Milo causam diceret, auctor est tum Asconius ⁷²) ,
tum Quinctilianus ⁷³); scripsit enim Brutus et edidit orationem ‚
quasi egisset, aliam defensionis formam secutus quam Ciceroni
placuit , de qua tamen oratione Quinctilianus memorat dissensio-
nem3 narrat enim Brutum non egisse ‚ ut Cornelius Celsus falso
existimabat ⁷4) . Quam igitur fidem his testibus habere possumus
si iudicio discernendum est?

Alia orationum suppositarum causa recte inde derivatur, quod
quum oratores Romani non solerent de scripto orationes dicere
saepe factum sit ut , quas dixissent orationes , numquam ediderint.
Nam solebant saepe ea solum litteris mandare, quae agendo ani-
madvertissent auditoribus maxime placere ⁷⁵) . Inde factum est ut
oratio Hortensii pro Messala, quae maxime probata esset , totidem

⁷⁰) Cic. Orat. 36. §, 129.

⁷¹) Drumann. V. p. 323 f.

72) Ibid. p. 42. Orell.

73) Quinet. 111. 6. ς) 93. x, 1. ς 23. 5. 5 20.

⁷4) Quo tempore vixerit Cornelius Celsus non constat. Ob hanc ipsam dictionem
Quinctiliani reiicienda videtur eorum opini0, qui eum Horatii, Virgilii, Ovidiique
aequalem et amicum fuisse contendunt. — Vide Schilling, Quaest. Corn. Celsi vita,
p. Ι. Lips. 1824. cf. eumdem in Encycl. ex ed. Ersch. und Grt'iber. Sect. Ι. vol.
XVI. p. 23 sqq. Babr- Gesch. der Rom. Litt. H. p. 530 sqq. et Westermann Gesch.
der Beredsamk. p. 255. Verum videntur vidisse qui eum Tiberio regnante scrip·
sisse putant.

Iudicium quod de Celso tulit Quinctilianus, legitur 1. Ο. xn. 11. § 24.

⁷⁵) Hinc factum est, teste Plinio Ep. Ι. 20 , ut Cicero partem orationum pro Mu·
rena et pro Vareno non ediderit. -- Plura de hac re collegi in disp. dc crimine
ambitus et de sodalitiis apud Romanos tempore liberae Reip. L. B. 1854.

