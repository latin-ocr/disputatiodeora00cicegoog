INTRODUOTIQ

—o--u—n——n—-n——Q

Si quod est, ait Gesnerus ¹), in litteris antiquis difficile munus ,
in eo sane genere illud esse fatendum est, quo de librorum in
controversiam vocatorum conditione ac statu cognoscitur.

Mirabitur igitur, ad quem hic libellus est venturus, me ad-
modum adolescentem specimen studiorum editurum , in animum
induxisse ut eam orationem Ciceronis in Catilinam, quae apud
omnes fere in admiratione est, summo oratore indignam esse ,
demonstrarem. Non deerunt, qui iuvenilem levitatem , quod
aliis magnificum videtur contemnentem , vituperaturi sint, qui-
bus si n erranti comiter monstrant viam'' persuasum sit luben-
tissime me gratias acturum palinodiamque canturam esse.

Arrogantiae crimen non fugiam apud eos , qui hoc certe con-
coquere non poterunt me illa contemnere et ea mihi subinepta
videri, quae a summis in litteris viris omni laudum genere inr
coelum tolluntur, quippe quibus Tullius aere perennius sibi mo-
numentum exegerit. Quibus haec habeo quae respondeam: non
eum me esse qui plus me videre postulem quam summis in hoc
studiorum genere viris contigerit. Etenim si verum est , quod
Gesnerus 1. 1. dicit, tanto faciliorem esse hanc abiiciendi et de
vetere sede deiiciendi rationem , quam argumenta ab ea parte
prolata depellere atque elevare, quanto facilius sit infligere vulnus
quam sanare, gloriam habere non potest dubitandi illud et evertendi
studium , quae integra manet iis, qui superiorem lapsum esse atque

¹) In· praef. aa 1v. oratt. p. Rea. p. LXXXI. ed. wolf..
1

