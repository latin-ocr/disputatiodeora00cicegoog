ORATIO
IN L. CATILINAM

PRIMA,

HABITA IN SENATU.

Ι. 1. Quousque tandem abutere, Catilina, patientia nostra?

ADNOTATIO.

Verissima sunt, quae Antonius Riccobonus scribit, (initio discepta-
tionis quartae de consolatione edita sub nomine Ciceronis p. 75. Vice-
tiae 1584.) cum de incerta alicuius voluminis auctoritate disceptetur,
tria inprimis exquiri solere: num, qui dicitur auctor, volumen ea,
quae fertur inscriptione, conscripserit; num qui veteres scriptores
eius sententias et verba recitaverint, ex quibus ipse auctor cognosci
possit: num quid in eo haereat, quod ab ea persona, quae ipsum
confecisse existimatur, alienum videatur. Nos alterum argumentum
non attingemus;· de tertio copiose exponemuS, deque prime, quae
habeo statim in initio ponam. Nam, ut mihi videtur, iam inscriptio
ipsa falsarium prodit. Si enim Cicero unquam edidit CatilinariaS,
(quod non nisi de prima oratione constat) certe eas non inscripsit omnes:
orationes in Catilinam ; multo minus: invectivarum libri quatuor ; vel
invectiones Tullii in Catilinam, vel libri in Catilinam ‚· quum, etiamsi
coniunctim editae essent, tamen uno nomine difficile comprehendi
possent, quod de personis et argumentis diversis essent conscriptae.
Varias inscriptiones complures laudat Halm, (in ed. 11³ operum ‘Tull
vol. 11. p.⁴658 et in ed. Lipsiensi a. 1851. p. 13. adn. 56). Ipsum autem
verbum invectiva, vel invectio, Ciceroni non in usu, grammaticis et
declamatoribus erat notum; quodsi Cicero unquam iis verbis usus
suisset, certe sic inscripsisset orationem in toga eandida, in qua
oratione vehementissime invectus est in Catilinae Antoniique mores
et vitam. Iam ipsi veteres inscriptioni multum tribuebant3 nam de
ea oratione, quae Caesaris serebatur, quamque Augustus ab eo abiu-
dicabat, haec addit Suetonius (lul. Caes 55); »nam in quibusdam
exemplaribus invenio ne inscriptam quidem pro Metello, sed qaam
scripsit Metell0.’'

