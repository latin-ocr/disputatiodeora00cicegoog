JV

epistolas ad Atticum, ut loco admodum apto , post commemoratum
Attici consulatus Tulliani commentarium, ea insereret quae le-
guntur in Ep. ad Att. II. 1 ᾧ 3. Multi interea hanc quaestio-
nem dirimere conati sunt: ex quibus, nemo ut mihi videtur, hoc
effecit, ut Orellium recantationem canere coegerit, quam ille pol-
licitus esset si certis argumentis refutatus esset, facturus cum
iis, qui rectiora se docuissent ¹²).

Editam esse a Cicerone orationem illam quam in Senatu habuit ,
negari nequit ob Sallustii testimonium ¹³): n tum M. Tullius
consul, sive praesentiam eius timens, sive ira commotus oratio-
nem habuit luculentam atque utilem reip. , quam postea scriptam
edidit.'’ Sed iam hoc ipsum testimonium sufficeret quo demon-
straretur ineptam et ridiculam declamationem , quae nunc fertur
non esse a Tullio profectam. Quidni? Sallustius hanc oratio-
nem quam dicentem non audiverat Tullium, (natus enim Sal-
lustius est a. u. c. 668: oratio habita 691. Sallustius trib.
pl. 702) postea, quum legisset, Ciceronis si minus laudum ob-
trectator at certe non amicissimus , ‘hanc declamatiunculam dixit
luculentam orationem? At laudatur tamen illud: n Quousque
tandem Catilina abutere patientia nostra?'' ab omnibus fere
scriptoribus. Asconius quoque laudat verba ex Ciceronis oratione
in Catilinam in senatu habita ¹⁴), immo ipsius Ciceronis filii
hoc dictum fertur apud Senecam patrem 15) , quum Hybreae
disertissimi viri filius apud eum male causam ageret: Age, inquit ,
non putas me , scripta didicisse patris mei: a Quousque tandem
abutere Catilina· patientia nostra ’.Ψ Si igitur haec oratio genuina
non est, necesse est regnante Augusto vel Tiberio a sciolo vel falsario
sit confecta: quod quum multis video absurdum videri, dicendum
primo est , quam parum accurate qui post Ciceronem vixerunt
nomina auctorum indicarint, et quam infelici critica in ea re
saepius usi sint.

¹²) In ed. laud. p. 177.

ι5) Sall. Bell. Cat. 31. Cf. Morstadt in prog. IIo. Schaffh. p. 13 seqq.
ι4) Asc. Ped. in Pison. p. 6. ed. Orelli.

15) M. Ann- Seneca p. 5⁷. ed. Gronov.

